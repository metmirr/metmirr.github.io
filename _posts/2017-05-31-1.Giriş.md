---
layout: post
author: metin
categories: Github
---

Versiyon kontrol sistemleri bir veya daha fazla dosya üzerinde zamanla yapılan değişikliklerin kaydını tutan sistemlerdir. Cümlede zamanla kelimesini kullanmamızın sebebi; bir dosyaya her değişiklik yapıp kaydedildiğinde yeni bir versiyon ortaya çıkmış oluşaktır ve böylece ileri zamanlarda istenildiğinde belirli bir versiyona erişme imkanı olacaktır.

Git'e başlamadan önce bilmenizde fayda olacak bir kaç konuyu açıklamakta fayda var.

###1. Merkezileştirilmiş Versiyon Kontrol Sistemleri

İlk başlarda versiyon kontrol sistemleri için standart olan bu yaklaşımda, merkezi bir server bulunmaktadır. Bu server dosyaların versiyonlarını tutmaktadır ve kullanıcılar dosyaları bu serverdan kontrol etmektedirler. 


	Bilgisayar A
	
	- Dosya

	Bilgisayar B
	
	- Dosya


	Merkezi Server

		versiyon veritabanı
		versiyon 3
		versiyon 2
		versiyon 1


Yukarıda görüldüğü gibi `A` ve `B` bilgisayarları sahip oldukları dosya/dosyaları bu serverdan alabilirler. Bu merkezi server versiyon veritabanına sahiptir böylelikle dosyaları değişikliklere göre versiyonlar.

Ancak burada bazı sorunlar ortaya çıkmaktadır. Mesele merkezi server bir süreliğine hizmet dışı kalırsa proje üzerinde çalışan kişiler diğer kişilerin çalışmalarına erişemezler. Örnek olarak A bilgisayarı bir dosyaya yeni şeyler eklediğinde bunu server'a atamayacağından kimse bu çalışmaya erişemeyecektir taki server yeniden hizmet verene kadar.

###2. Dağıtık Versiyon Kontrol Sistemleri

Bu sistemlerde kullanıcılar projenin ful haline sahip olurlar. Eğer serverdaki hardiske bir şey olursa ve projenin yedekleri mevcut değilse bu proje herhangi bir kullanıcının deposundan yeniden servera yüklenebilir.

	Server Bilgisayar

		versiyon veritabanı
		versiyon 3
		versiyon 2
		versiyon 1

	Bilgisayar A
		Dosya
		versiyon veritabanı
		versiyon 3
		versiyon 2
		versiyon 1

	Bilgisayar B
		Dosya
		versiyon veritabanı
		versiyon 3
		versiyon 2
		versiyon 1

Yukarıda da anlaşılacağı gibi aslında her kullanıcı bir server gibidir.