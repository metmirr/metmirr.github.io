---
layout: post
author: metin
categories: Github
---

##Git Yapısı

Git ile yapılan tüm işlemler yereldir, başka bir ağa bağlı olmanıza gerek yoktur. Proje üzerinde yaptığınız değişiklikleri git o projey için oluşturduğu veritabanında tutar.
Projenizin geçmişine gitmek isterseniz yine git yereldeki veritabanını kullanır ve istediğiniz verileri sizin için görüntüler. Eğer bir dosyanın şimdiki hali ile bir ay önceki hali arasındaki farkı öğrenmek isterseniz git bunu sizin için hemen hesaplar. Git bu hesaplamayı yaparken uzak bir server'a bağlanmaz veya serverdan veri çekmez.

Git'in bu şekilde çalışması çok iyidir çünkü internet bağlantısı olmasa bile kendi bilgisayarınızdan projeniz üzerinde çalışabilir, değişiklikleri kaydedebilirsiniz. İnternet bağlantısına sahip olduğunuzda o zaman değişikliklerinizi uzak server'a yollarsınız. Merkezi versiyon kontrol sistemlerinde sadece dosyaları düzenleyebilirsiniz ancak değişiklikleri veritabanına kaydedemezsiniz çünkü veritabanınız yerelde değildir ve internet bağlantısına sahip olmanız gerekmektedir.

Git veritabanına kaydettiği her dosyayı kendi ismiyle değil `SHA-1` algoritması ile oluşturulan hash değerleri ile kaydeder. Bu hash değerlerini dosyaların içerikleri kullanılarak oluşturulur.

Bir git deposu olan projenizin klasörlerini ve dosyalarını değiştirmek için git ile birşey yapmanıza gerek yoktur. Örneğin projenizdeki bir dosyayı değiştirdiniz ve yeni bir klasör eklediniz diyelim, sonra bu değişikliklerin yeterli olduğunu düşündünüz ve kaydetmek istediniz. İşte burada git'e haber vermek zorundasınız. Kaydetme aşamasına kadar git'in haberi olmasına gerek yoktur.