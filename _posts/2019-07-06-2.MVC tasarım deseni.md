---
layout: post
author: metin
categories: Django
---

**MVC** tasarım deseni son yıllarda modern web frameworklerin kendilerine uyguladığı bir konseptir. Şunu belirmekte fayda vardır bu tasarım deseni yeni çıkmış bir şey değildir. Sadece tecrübeler gösteriyor ki bu deseni web uygulamalarına hatta masaüstü uygulamalarına uygulamak oldukça mantıklı bir iştir. Şimdi bu desenin isimlendirilmesinde kullanılan harflerin neye karşılık geldiğine bakalım.

**model(M):** isminden de anlaşılacağı gibi veriniz için bir modeldir veya bir gösterim biçimidir. Verinin kendisi değildir, veriye bir arayüzdür. Model veritabanında veri çekerken veritabanınızın karmaşıklığını veya yapısını bilmeden veri çekmenize olanak tanır. Genellikle veritabanına bir soyutlamadır, kullandığınız veritabanı değişse bile uygulamanız farklı veritabanları için çallışmaya devam edecektir.

**view(V):** Uygulamada kullanıcıya görünen kısımdır. Web uygulamalarında tarayıcıda görüntülenen, masaüstü uygulamalarında ise arayüzdür. Genellikle kullanıcılardan bilgi girişinin yapıldığı arayüzdür.

**controller(C):** Model ile View arasındaki veri akışını kontrol eder. Model aracılığı ile veritabanından hangi bilgilerin alınacağını ve hangi bilgilerin kullanıcıya view aracılığı ile görüntüleyeceğine karar veren mantıktır. Kullanıcıdan view aracılığı ile alınan bilgiler doğrultusunda veritabanına model aracılığı ile değişikler veya view de değişiklik yapar.

Şimdi djangonun bu mvc desenini nasıl uyguladığını inceleyelim. Bazı frameworkler bu deseni kendilerine göre farklı yorumlayıp farklı desenler sunarlar ancak temeldeki mantık aynıdır; veritabanı ile kullanıcıya gösterilen verileri farklı kısımlardan kontrol etmektir.

Genel olarak Django bir **MTV** frameworkü olarak anılır. MTV geliştirme deseninde:

**M 'Model'** veri bağlantı katmanı olarak kalır. Bu katman veri hakkında herşeyi tutan katmandır: verilere nasıl erişileceği, nasıl doğrulanacağını, ne gibi davranışlara sahip olduğunu ve veriler arasındaki bağlantıyı. Django model'ini ileriki bölümlerde ayrıntılı olarak anlatacağım.

**T 'Template'** sunuş katmınıdır. Uygulamanın arayüz kısmını tutan katmandır. Belirli mantıklara göre kullanıcıya farklı arayüzler gösterilir.

**V 'View'** model ile template arasındaki iş akışını sağlayan katmandır. Bu katmanı model ile view arasında bir köprü olarak düşünebilirsiniz. Hangi template'in kullanıcıya gösterileceği veya hangi verinin hangi template ile kullanıcıya gösterileceği bu katmanda gerçekleşir. İş mantığının yapıldığı katmandır.
